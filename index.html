<!DOCTYPE html>
<html dir="rtl" lang="he">
<body>
<h1 style="text-align: right;"><span style="font-weight: 400;">ד"ר קרן מעוז - פסיכולוגית קלינית מומחית</span></h1>
<p style="text-align: right;"><span style="font-weight: 400;">שלום, שמי קרן מעוז, אני פסיכולוגית קלינית מומחית (מספר רישיון 123449 בפנקס הפסיכולוגים), ובעלת תואר שני ודוקטורט בפסיכולוגיה מאוניברסיטת תל אביב.&nbsp;</span></p>
<p style="text-align: right;"><span style="font-weight: 400;">אני עוסקת בטיפול בילדים, מתבגרים ומבוגרים, ומנוסה בסוגי טיפול שונים כולל טיפול פרטני, טיפול דיאדי, טיפול קבוצתי והדרכת הורים. כיום מטפלת בקופת חולים מאוחדת ובקליניקה פרטית.</span></p>
<p style="text-align: right;"><span style="font-weight: 400;">אני מציעה טיפול פסיכולוגי עבור מגוון מצבים כגון חרדות, התמודדות עם טראומה, OCD, קשיים בויסות רגשי או ויסות-יתר, קשיים ביחסים בין-אישיים (חברתיים/ זוגיים/ משפחתיים), שאלות הקשורות בערך העצמי ובזהות האישית, עיסוק בדילמות ואתגרים בשלבים שונים בחיים, ורצון לזהות, להכיר לעומק, להגמיש או לשנות דפוסי חשיבה והתנהגות שונים.&nbsp;&nbsp;</span></p>
<p style="text-align: right;"><span style="font-weight: 400;">בהתבסס על הערכת המצב בעת הפניה ומטרות הטיפול המוגדרות יחד אני לעיתים משלבת בעבודתי גישות טיפוליות מסוגים שונים, בין השאר מעולם הטיפול הפסיכודינמי, הטיפול הקוגניטיבי-התנהגותי והסכמה-תרפיה.</span></p>
<p style="text-align: right;"><br /><br /></p>
</body>
</html>
